---
layout: blogpost
title: "Kniha: Persistence in PHP with Doctrine ORM"
permalink: blog/kniha-persistence-in-php-with-doctrine-orm
date: 2014-02-20 20:00
tag: ["Doctrine", "ORM", "Knihy", "PHP"]
---

![book-doctrine-orm](/content/book-doctrine-orm.jpg){.left-img.tiny-image}

Před pár měsíci mi www.packtpub.com napsali (jako jednomu z mnoha), jestli bych pro ně nechtěl napsat knihu o [Doctrine 2 ORM](http://www.doctrine-project.org/projects/orm.html).
Byť o Doctrine něco málo vím, nepřipadal jsem si jako vhodný kandidát, tak jsem to odmítl.

Myslím, že jsem udělal dobře, protože ji nakonec napsal [Kévin Dunglas](http://dunglas.fr/),
člověk který přispívá do opensource projektů a ekosystémů jako jsou Symfony, JavaScript a Ubuntu.



## Pro koho je kniha

Především je opravdu krátká a dá se přečíst za pár hodin (neunudí).
Je psaná v angličtině, takže té se rozhodně nevyhnete.

Ve zkratce se dá říct, že kniha Vás naučí Doctrinu od úplných základů
a s minimem dalšího studia můžete v pohodě začít psát vlastní, až středně velké aplikace nad Doctrine.



## Pro koho tato kniha není

Kniha je opravdu pro úplně začátečníky, pokud jste pokročilý uživatel Doctriny, tak Vám toho nejspíš kniha moc nedá.
Já osobně jsem se nedozvěděl nic nového, což je pro mě trochu zklamání, ale dalo se to čekat :)

Stejně tak Vám toho kniha moc nedá pokud máte kompletně pročtenou dokumentaci Doctriny.



## Co se naučím?

Kniha sama o sobě je subset dokumentace. Jenže zatím jsem nepotkal moc lidí,
kteří by si poctivě pročetli dokumentaci Doctrine od začátku do konce.
Nenavazuje to a bez zkoušení to člověka unudí.
Spíše se hodí když si potřebujete dohledat, jak se něco konkrétního dělá.

Celá kniha je jeden dlouhý tutorial, který Vás provede od naprostých základů jako je instalace [Composeru](https://getcomposer.org/doc/00-intro.md)
a základy jeho používání, což je například instance balíčku `doctrine/orm`, až po pokročilá témata jako jsou dědičnost entit nebo systém událostí.

Během čtení knihy doporučuji si vše zkoušet, je to lepší než pak hledat zpětně proč mi něco nefunguje 
a jako bonus si u toho napíšete jednoduchý blog :)



## Shut up and take my money!

Knihu je možné [koupit na webu www.packtpub.com](http://goo.gl/wVDdr6).
Co mě moc potěšilo, tak že si ji můžete stáhnout v PDF a ePUB a ani jedno neobsahuje žádné zjevné DRM.
Taky je fajn, že ke knize si můžete stáhnout i všechny ukázky kódu (a funkční).
