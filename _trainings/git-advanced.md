---
layout: training
title: "GIT: advanced - Školení - Filip Procházka"
training:
  title: "GIT: advanced"
---

## Pro koho je školení určeno

Ovládáte základy Gitu, ale nejste si jistí, že děláte feature branching správně? Chcete zefektivnit svoje code review díky tomu, že váš tým bude správně připravovat větve? Chcete se naučit správně používat merge a rebase?

## Co budete potřebovat

Je potřeba zvládat základy příkazové řádky, ať už git-bash na windows, nebo klasický linuxový shell. Umět si vygenerovat SSH klíč pro komunikaci s git serverem. A taky naprosté základy používání gitu - tedy commit, push a pull.

S sebou si vezměte vlastní notebook.

## Obsah školení

Git je asi nejdůležitější nástroj pro jakýkoliv kolaborativní vývoj, ať už jste tým, který spolupracuje na vývoji aplikace, nebo se staráte o opensource knihovnu. Pokud ale chcete pracovat v týmu s Gitem efektivně, nestačí vám push a pull. Větší část školení bude probíhat formou workshopu, kde si vždy povíme trošku teorie a pak vše vyzkoušíme v praxi. Všechny operace budeme provádět v příkazové řádce, abychom si osahali, co git ve skutečnosti provádí za operace a získali větší pocit kontroly - na konci si také ukážeme pár operací, které je pohodlnější dělat z IntelliJ IDE.

## Co se na školení naučíte

* Jak Git vlastně funguje a proč je to super
* Ty zajímavější volby v konfiguraci a upravíme ji, aby se nám git lépe používal
* Kam ve feature branchingu patří merge a rebase a pak si obojí vyzkoušíme
* Fixup a další operace při interaktivním rebasování
* Jak by měl vypadat dobrý commit a jak by měla vypadat dobrá feature branch
* Jak vytvořit skvělý commit a jak ho upravit, když se nám nepovede napoprvé
